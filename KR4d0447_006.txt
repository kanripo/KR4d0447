# -*- mode: mandoku-view; -*-
#+TITLE: 金淵集
#+DATE: 2015-08-25 00:09:37.062347
#+PROPERTY: ID KR4d0447
#+PROPERTY: BASEEDITION WYG    
#+PROPERTY: JUAN 卷六
<pb:KR4d0447_WYG_006-1a>¶
欽定四庫全書¶
　金淵集卷六　　　　　　　元　仇逺　撰¶
　　五言絶句¶
　　　小齋四花¶
艾納護春香横枝偃霜月絶憐玉妃面化作鐵漢骨¶
　　　　右梅¶
翠翹玉搔頭湘妃赴蓬島如何譜騷人不收此香草¶
　　　　右水仙¶
<pb:KR4d0447_WYG_006-1b>¶
晶晶雪前黃矯矯霜下傑秋香寧可衰相與全晚節¶
　　　　右菊¶
别作一家春故畹已禾黍黃香從何來誰為東風主¶
　　　　右蠟梅¶
　　　題扇¶
溪山隔岸好風雨過橋危何似髙樓上停雲且賦詩(程/公)¶
(眀/)¶
茂樹坐終日水流心不競誰識山中居萬動歸一静(卞/平)¶
<pb:KR4d0447_WYG_006-2a>¶
(叔/)¶
泉急喧溪碓山深怯瘦驢翟湯如肯隠來此卜幽居(翟/益)¶
(之/)¶
紅紫委塵土緑忩清畫長安知兩三竹風已作秋凉(郎/景)¶
(韋/)¶
欹枕聞春雨閉門見緑隂可人歌扇底猶有惜春心(張/徳)¶
(逺/)¶
　　　題趙希賢所藏墨竹¶
<pb:KR4d0447_WYG_006-2b>¶
一竿千百葉鳯尾翠交加曽向僊壇種和風掃落花¶
新梢霧如沐斷節霜不枯西牕夕陽下此君何可無¶
謝家庭下玉化此青琅玕風標夐不俗誰謂骨相寒¶
直節豸獻角低枝鸞振羽古色鎮蒼然非煙亦非雨¶
　　　題畫竹¶
誰謂藋藋竿乃不如勁草北風動地來直節未易倒¶
净洗碧娟娟顔色如少年窻前風收雨階下笋行鞭¶
直節老欲枯初篁瘦而勁祖孫知幾傳不改君子性¶
<pb:KR4d0447_WYG_006-3a>¶
新笋籜半含節下粉猶緑指日南風來吹作階庭玉¶
　　　五更¶
僕云月未落或謂夜過半曉眠我正濃漫漫何時旦¶
一雞一雞鳴夢覺天未曉誰較夜短長我睡不可少¶
山寺鐘未鳴城樓角已奏角聲正可聽欹枕續殘漏¶
月轉參旗横梅花夢方熟羅浮山忽來毋乃地脉縮¶
杭城打六更市樓已攅㸃流年莫催人老色將冉冉¶
丑夜方向寅被衾冷如鐵江南貧者多奈此霜加雪¶
<pb:KR4d0447_WYG_006-3b>¶
愁多怯長夜况乃衆病歸何待六十年老矣當知非¶
雁鳴鶴亦鳴不待雞戒旦平生善利心一鳴思過半¶
宰相當此時已入待漏院我輩獨何人擁被猶困倦¶
爐藏火尚紅雪映窻已白夢遊無色界不知身是客¶
　　　枕上¶
雞鳴夜過半霜氣入孤衾嵗時將脱屣鄰家方擣砧¶
出門雞一鳴僕馬蹋曉凍豈知牧牛兒正作維魚夢¶
一官振饑荒一官覆水旱州里多應酬田家少愁嘆¶
<pb:KR4d0447_WYG_006-4a>¶
　　七言絶句¶
　　　三學士圖¶
　　　　李紳能歌詩穆宗召為學士與李德裕元禎¶
　　　　同在禁署時稱三俊情意相善文宗時召兵¶
　　　　部尚書王起禮部尚書許康佐為侍講學士¶
　　　　中書舍人柳公權為侍書學士毎有疑義即¶
　　　　召入便殿顧問謂之三學士恩寵異等今所¶
　　　　畫不知何人予將叩之舜舉之徒¶
<pb:KR4d0447_WYG_006-4b>¶
三賢品坐一枰棊日永官閒對紫薇好袖玉堂揮翰手¶
不爭勝負是知幾¶
　　　自笑¶
謁客登門不敢嗔强顔應接暫時親一官本自如氷冷¶
更有依氷借暖人¶
　　　正月辛酉大雪三首¶
繽紛萬片打窓來驀趁斜風舞却回可怪今春寒特甚¶
梅花一半未曽開¶
<pb:KR4d0447_WYG_006-5a>¶
酒樓柳絮白紛如帶雨隨風蜜又疎萬景天全羣動息¶
玉堂人老卧茅廬¶
從來春雪有人嫌六出雖工亦漫然客舍無氊渾可事¶
爐無薪炭褐無綿¶
　　　閏正月十三日夜雪¶
東風散雪亂如麻擲瓦敲窓細撒沙只恐市中薪米貴¶
不愁江上落梅花¶
　　　花竹圖¶
<pb:KR4d0447_WYG_006-5b>¶
梅癯竹潤楚蘭馨相約凌波作四清最愛此君秋一片¶
湘江煙水曉初晴¶
　　　倦繡圖¶
花殘院静晝隂長困思瞢騰下繡床肯信村中蓬鬢女¶
夜燈辛苦織機忙¶
　　　書齋壁¶
苔色排簷緑上階詵詵衿佩集虚齋耳根厭聽閒風雨¶
惟有讀書聲最佳¶
<pb:KR4d0447_WYG_006-6a>¶
風收細雨斷梅天晝永身閒但欲眠木枕桃笙真有味¶
廣文不用歎無氊¶
　　　早赴東寺行香詩¶
衝風冒雨過南橋馬上聞鐘覺寺遥客髪頓驚秋信早¶
飛蓬落葉兩蕭蕭¶
　　　喜晴¶
一簾遲日忽開晴側近園池得散行儘勝草堂窮處士¶
有花有酒作清明¶
<pb:KR4d0447_WYG_006-6b>¶
　　　東郊少步¶
髙低逺近樹隂濃杖屨閒行萬緑中一片殘紅無覔處¶
却疑身在碧紗籠¶
野風吹樹廟門開神象凝塵壁擁苔笑爾不能為禍福¶
村人誰送紙錢來¶
　　　寒食雨三首¶
山色空濛寒食雨楊花零亂溧陽樓老人豈有傷春事¶
酒後情懐似感秋¶
<pb:KR4d0447_WYG_006-7a>¶
監官州牧趣修圍里正喧呼急報饑店舍無煙雞犬靜¶
山村桃李已空枝¶
梨花白白柳條青閉閣焚香奈雨聲聞道清明明日是¶
江南風土只宜晴¶
　　　讀陳去非九日詩¶
憶得甲辰重九日宣和遺恨幾畨秋蔣陵依舊西風在¶
一度黃花一度愁¶
　　　秣陵¶
<pb:KR4d0447_WYG_006-7b>¶
鑿山疏水出長江王氣如何可厭禳後五百年依舊在¶
空教晉帝笑秦皇¶
龜脊羊腸九里汀芫花燦燦麥青青此生不踏江東道¶
將謂金陵即秣陵¶
　　　清正庵(葬秦梓㓜/女嗣華處)¶
秦女吹簫躡綵霞孤塋幽舘掩梨花龍盤金寫崇真字¶
猶是寧王賜嗣華¶
　　　猿圖¶
<pb:KR4d0447_WYG_006-8a>¶
天竺寒泉夜月明洞深曾聽兩三聲秋風木葉圖中見¶
比似前回太瘦生¶
　　　王母圖¶
蟠桃結實許誰偷笑作承華殿裏遊紫輦不留青鳥去¶
小兒空識茂陵秋¶
　　　題史壽卿二畫¶
香草何時號水仙翠翹羅襪步蹁躚風標宜作梅花伴¶
不入離騷亦偶然¶
<pb:KR4d0447_WYG_006-8b>¶
少年曽讀在原詩忽見飛鳴傍竹枝憶着江南好兄弟¶
嵗寒風雪欲何之¶
　　　題呉逺秋塘雙禽¶
昔年曽聽雪兒歌此日池塘見敗荷寄語鶼鶼春已去¶
白蘋紅蓼奈秋何¶
　　　題江貫道雨溪晚釣卷後¶
雨後滄波泯泯流樵夫歸去有漁舟江郎縮地能如此¶
何必雙溪疊嶂遊¶
<pb:KR4d0447_WYG_006-9a>¶
　　　占風¶
露立修筠鶴表同戯拈紙帶為占風誰言心動非旛動¶
我本無心似太空¶
　　　田上暮歸¶
兩鬢西風客帽斜晚雲横嶺月籠沙桑疇屈曲人蹤絶¶
螢火飛來照稻花¶
　　　酒邊¶
儒官冷落似村居蒲艾葵榴色色無却有一尊春釀在¶
<pb:KR4d0447_WYG_006-9b>¶
醉眠猶勝楚三閭¶
端陽正是獨醒時閒坐難忘一酒巵有客似憐官况冷¶
山童日午送戎葵(卞園/送葵)¶
　　　四皓圖¶
本為當時國本安白雲滿袖出商顔山中終是通人跡¶
不似圍碁在橘間¶
　　　題趙信國墨梅後書宋廣平賦¶
廣平鐵石清便賦信國水墨横斜枝總是平生和鼎手¶
<pb:KR4d0447_WYG_006-10a>¶
更憑誰寫簡齋詩¶
素衣喜不污緇塵貞女江頭見似人桃李門墻零落盡¶
江南猶有一枝春¶
　　　題李益師謙所藏和靖吟梅圖¶
瓶揷梅花一兩枝逋仙隠几自吟詩北風釀作西湖雪¶
不顧山童凍得癡¶
　　　寄周吉卿(慶/孫)¶
采菊籬根蘂尚青開門稚子喜新晴笑翁錯料人間事¶
<pb:KR4d0447_WYG_006-10b>¶
風雨如何不滿城¶
四壁寒蛩已可憐一庭風露轉凄然杜陵便是歸來早¶
也有荒閒負郭田¶
日日言歸未得歸翻令兒女笑寒饑而今已覺歸非逺¶
為報山猿野鶴知¶
　　　東觀徐錬師松隠丹房(景/昭)¶
仙舘幽深竹覆墻風傳石鼎煮茶香門前老樹髙如盖¶
乞與樵夫話晚凉¶
<pb:KR4d0447_WYG_006-11a>¶
蘓仙行部溧州時曽賦黃冠白鳥詩八十鍊師猶健在¶
自鋤松下取苓芝¶
　　　晚晴¶
濃雲忽雨散秋聲屋壁斜捎溝澮盈一陣西南風截斷¶
月華且讓夕陽明¶
　　　寄京口諸友¶
郡邑山川我舊遊歸舟千里十年秋相逢若問村翁信¶
貞女沙頭狎白鷗¶
<pb:KR4d0447_WYG_006-11b>¶
　　　思歸寄張仲達崔進之¶
淅淅秋風吹葛衣新寒已到讀書幃宦情客况俱牢落¶
不為鱸魚也合歸¶
不為鱸魚也合歸山中雞黍正秋肥東籬菊在家來好¶
莫學淵明較是非¶
　　　書齋¶
穀雨宜晴花亂開一壺春色聚書齋園林此後無車馬¶
竹杖芒鞋政自佳¶
<pb:KR4d0447_WYG_006-12a>¶
　　　宿范譓卿書房(子/順)¶
蕙雪銷遲氣壓燈偶然素被共姜肱老來頓悟妻兒累¶
却羡山中有髪僧¶
　　　雁多¶
雁聲多處水瀰茫西渰東湖足稻梁纔過蘆汀好棲宿¶
幾曽一一到瀟湘¶
　　　偶作寄李良甫¶
閒官長日無公事靜室焚香讀好書飲水飯蔬差可樂¶
<pb:KR4d0447_WYG_006-12b>¶
妻兒休嘆食無魚¶
山中有雲難寄君庭下鳴蛙殊聒人他時尋我江湖上¶
不是元真即季真¶
　　　寄周吉卿(慶/孫)¶
閒居偏愛十日菊歸計何資三月糧肉食不煩憂菜色¶
田家粳稻已炊香¶
懐土懐居小丈夫首邱秪覺老心孤須營浙右歸耕地¶
五福星明正照呉¶
<pb:KR4d0447_WYG_006-13a>¶
老來足力覺全衰一日山行兩日疲歸去蹇驢須買得¶
山中出入不嫌遲¶
　　　偶見¶
詩人作事例迂踈纔見佳山擬卜居湖海歸來餘一&KR1257;¶
買山生計竟何如¶
詩嚢劍術走風塵要買桑麻二頃春可笑田連阡陌者¶
元非識字讀書人¶
　　　贈珪上人¶
<pb:KR4d0447_WYG_006-13b>¶
一塵不染俗難干百事無能心自閒我道老僧癡未絶¶
有時采菊見南山¶
　　　山寺雪行圖送逺上人歸¶
萬壑千林鎻暮寒瘦驢踏雪入禪關流澌滿澗泥橋滑¶
少待春晴却出山¶
　　　題五牧蔣氏所藏閻次平小景¶
緑蕪紅葉照秋明白雁孤飛我獨行誰識草堂窮杜老¶
江南江北正關情¶
<pb:KR4d0447_WYG_006-14a>¶
　　　題湯松年畫卷¶
貌得人間真乗黃曹將軍後有韋郎奚官牽挽猶西望¶
似憶春風苜蓿長¶
紫蠟團心栗玉鬆荼蘼香色似同宗因思弄蕋攀條處¶
花刺勾人曉露濃¶
　　　溧水道中¶
步屧春風白馬橋車溝泥滑路迢遥眼前未識千紅紫¶
但見新黃上栁條¶
<pb:KR4d0447_WYG_006-14b>¶
五峯合沓擁東廬泉落芳塘旱不枯空鑿秦淮三百里¶
六朝王氣幾曽無¶
　　　中秋客中¶
㠶落西江下淛河溧陽酒賤醉亡何月明正照山公影¶
自覺今年白髪多¶
　　　浪洋舟中¶
輕舟十里過溪莊桑棗成隂柳着行不見玉山嵇叔夜¶
西風低草見斜陽¶
<pb:KR4d0447_WYG_006-15a>¶
　　　和岳國華¶
落魄居塵逈出塵丹房芝术自生春瓊州太守名家子¶
不是尋常賣藥人¶
廣文飯少甑生塵老去衰顔酒借春吟癖何曽醫不得¶
古來清瘦是詩人¶
　　　倚月¶
大江東去月分明烏鵲南飛露氣清如此嬋娟人不愛¶
倚樓獨立過三更¶
<pb:KR4d0447_WYG_006-15b>¶
　　　月上¶
月到東牕夜正中人間天上廣寒宫蚊蟲血食三千國¶
盡被西風一掃空¶
　　　題煙竹圖¶
楚山晴雨未分明淡鎖蒼筠曉更清渾是一江秋色染¶
只疑無處著秋聲¶
　　　憶窊石章氏女子¶
湖樹江雲隔杳㝠千峰萬壑夢中青懸知茅屋孤燈下¶
<pb:KR4d0447_WYG_006-16a>¶
逐字教兒讀孝經¶
　　　題孟浩然圖¶
風吹衿帽不知寒欵段奚奴凍亦頑縮項鯿魚無可釣¶
歸鞭遥指鹿門山¶
　　　立冬即事二首¶
細雨生寒未有霜庭前木葉半青黃小春此去無多日¶
何處梅花一綻香¶
凄風浩蕩散茶煙小雨霏微濕座氊肯信今年寒信早¶
<pb:KR4d0447_WYG_006-16b>¶
老夫布褐未裝綿¶
　　　送客湖橋¶
赤葉岡頭送客行峰回路轉石橋横小春天氣晴偏好¶
禾稼新收麥又耕¶
别酒離歌送馬蹄歸鞍斜日故遲遲小兒拍手山翁醉¶
江左風流一晉時¶
　　　題畫¶
紛紛鷄鶩一㝠鴻全放全收旦暮同各為稻粱飛不起¶
<pb:KR4d0447_WYG_006-17a>¶
偶然相聚小池中¶
天上髙飛地上行終難萬里附鵬程鷺鷥股肉無人割¶
老守菰蒲過一生¶
　　　野籬¶
豆花小白槿花紅野屋籬門處處同無限春風桃李占¶
却將顔色媚秋風¶
　　　二馬圖¶
平生自比九方臯牝牡驪黃骨相髙寄語金臺求駿者¶
<pb:KR4d0447_WYG_006-17b>¶
精神元不在皮毛¶
　　　紀事¶
圩田平沒石田枯秋暑如蒸雨竟無六十年前曽記得¶
步行一直過西湖(淳祐丁未亦/旱予始生)¶
龍君鼎鼎出雲關分祀仙宫佛刹間兩月更無涓滴雨¶
問君何日可還山¶
柴扉深閉百蟲秋落葉幽花露未收野僻了無雞報曉¶
啟明星在樹梢頭¶
<pb:KR4d0447_WYG_006-18a>¶
　　　馬斃三首¶
曉廐驚呼我馬瘏塞翁一笑欲何如西郊或有閒迎送¶
却向東家借蹇驢¶
苦無馳驟但加餐馬性由來不耐閒官滿馬亡歸去好¶
且騎白犢看青山¶
我無筋力汝難騎埋汝郊原有敝帷二尺箯輿元自穏¶
不勞鞭䇿强驅馳¶
　　　鄰家曉雞¶
<pb:KR4d0447_WYG_006-18b>¶
嚴城鼓角送鐘聲頃刻三更四五更却是鄰家雞唱凖¶
不差消息已天明¶
　　　憶桐廬二女¶
子女生來願有家耕桑隨分各生涯誰知我輩鍾情處¶
看過桃花看藕花¶
　　　冲真庵詩¶
洞房深鎖老雙成門徑幽修石沼清萬紫千紅秋已盡¶
眼中黃菊最分眀¶
<pb:KR4d0447_WYG_006-19a>¶
　　　落桂¶
養成花魄是輕隂風露凄凄巳滿林到底難磨秋富貴¶
一庭香粟萬黃金¶
　　　冬夜和陳道士韻¶
焚香讀易樂閒居參訂先天太極圖人道三分程氏傳¶
較他漢上有差殊¶
聞道孤根暖巳回扶笻攜酒出山來數花羞澀西坡上¶
也當春風一度開¶
<pb:KR4d0447_WYG_006-19b>¶
石銚溪芽活火烹旋燒敗葉帶枯藤路遥難遞中&KR0893;水¶
且試梅花澗底氷¶
三白先春慰客情瑶林照耀夜窓明淺斟低唱癡兒女¶
那得工夫問雪聲¶
　　　多雨詩¶
菜色青肥麥漸黃雨多泥滑野畦荒官田昨夜方車水¶
早起看來又渺茫¶
　　　自嘆¶
<pb:KR4d0447_WYG_006-20a>¶
休言五十九年非本自無知底用疑已徃方來俱夢境¶
是非元不較毫釐¶
　　　言懐¶
辛苦移家向溧州微官祗為斗升謀尋思終是西湖好¶
日與山僧野老遊¶
奉溪半日到杭城溪外青山喜送迎結屋臨溪差易事¶
買山無計若為情(武/康)¶
湖光門外草連空萬壑千崖紫翠叢縱未便能營隠墅¶
<pb:KR4d0447_WYG_006-20b>¶
也須先畫作屏風(餘杭/縣南)¶
白嶺溪上野田平黃隴山前竹樹清已許數椽容小住¶
餘英愛我愛餘英(徳清/縣北)¶
故家喬木盡邱墟筍石猶存十數株誰有挾山超海力¶
為分雲片過西湖(州南故趙忠/靖丞相宅)¶
此地曽經李白遊湖山消得好詩留兩橋十里東西市¶
只欠春風一酒樓¶
溧尉唐時本小官詩人爭笑孟酸寒我來莫道儒官冷¶
<pb:KR4d0447_WYG_006-21a>¶
今古酸寒只一般¶
隔岸修筠拂細瀾風香雨色晝隂寒遥知新買栖霞地¶
坡上應添竹數竿(去年新得西湖/北山地多有竹)¶
馬蹄赤日走紅塵汗濕林宗折角巾輸與夷山班博士¶
深衣脱却作閒人¶
