# -*- mode: mandoku-view; -*-
#+TITLE: 金淵集
#+DATE: 2015-08-25 00:09:37.044944
#+PROPERTY: ID KR4d0447
#+PROPERTY: BASEEDITION WYG    
#+PROPERTY: JUAN 卷五
<pb:KR4d0447_WYG_005-1a>¶
欽定四庫全書¶
　金淵集卷五　　　　　　　元　仇逺　撰¶
　　七言律詩¶
　　　送許君起赴餘干教授二首¶
　　　　君起生荊溪僑寓錢塘與予丱角交再世契¶
　　　　家也予方倚席溧陽君起將振鐸于越同飲¶
　　　　江東水分千里明月兄弟真情槩見乎辭¶
當年而父同吾父各罄籯金共教兒可惜兩翁黃壤下¶
<pb:KR4d0447_WYG_005-1b>¶
不知二子緑衣時着鞭雖已撞樓破列鼎寧無負米思¶
千里送君何以贈長歌泮水蓼莪詩¶
蘭佩蓉裳似倦遊東隅雖失尚堪收君騎潄玉亭前馬¶
我艤投金瀨上舟八品一官俱獨冷兩州千里隔三秋¶
南溟鯤化君能事甘分西湖侣白鷗¶
　　　聞金之一鄧牧心葉去文皆羽化山中¶
獨居學道坐枯禪鹿豕交遊七十年能以幻軀當雨雪¶
終無虚腹坐神仙平生文字知誰愛老死山林絶可憐¶
<pb:KR4d0447_WYG_005-2a>¶
他日錢塘耆舊傳三髙宜入畫圖傳¶
　　　呉成季尊師與其弟元初㑹于維揚即還金陵¶
　　　　成季寄詩因和¶
初平兄弟總神仙化石為羊入上天萬里相期雲上下¶
一江不隔水淵潫對床夜雨吟詩燭歸櫂春風載酒船¶
此是人生真樂事岸花汀草意無邉¶
　　　寄呉元初道録¶
桃花兩度見青春夢裏元都隔幾塵升斗自憐為客久¶
<pb:KR4d0447_WYG_005-2b>¶
舟車每惜寄書頻君如當日陶宏景我亦他時賀季真¶
東望冶城空戀戀西湖非晚作歸人¶
　　　中秋月出復雨有懐葉子文湯明叔¶
三秋此夕恰平分城市人家半閉門正憶紫雲吹玉笛¶
忽驚皓月照金樽宦情素薄鴻初到詩興方濃雨又昏¶
不是桂花香自慰倚欄無語易銷魂¶
　　　明朝¶
秋風嫋嫋雨瀟瀟兀兀郊居出市遥未欠三盃通大道¶
<pb:KR4d0447_WYG_005-3a>¶
且欣九日是明朝籬邊舊菊猶堪摘天末新鴻不可招¶
莫恨登髙無脚力強搘湘竹造山椒¶
　　　和西仲秋日聞鶯詩¶
不待風霜剪碧林柳隂忽見一梭金似傳西帝宸逰信¶
空惹東忩夢覺心暫輟笙歌聊試聽既無桃杏莫須吟¶
舊交燕子歸何處好倩賔鴻為嗣音¶
　　　中秋同陳奎甫放舟¶
尋荷訪桂逺相過載雨仙舟泛緑波老眼已經秋若此¶
<pb:KR4d0447_WYG_005-3b>¶
賞心莫問夜如何金樽檀板逢歡伯玉宇瓊樓鎻素娥¶
爭得西風卷雲幕與君弄月扣舷歌¶
　　　次日歸舟和南仲¶
函山𣺌𣺌㸃青螺古瀬澄澄似絳河塵世不知秋過半¶
水鄉但覺月明多輕舟傲兀魚龍窟夾岸横陳早晚禾¶
一笑躍身煙霧表醉歸何恤夜行訶¶
　　　九月八日持螯¶
趂晴明日擬登髙十里龍山肯憚勞但願有錢堪對菊¶
<pb:KR4d0447_WYG_005-4a>¶
莫愁無手可持螯蝨官只合辭歸去䑕腹安能賦老饕¶
行見白衣人送酒已&KR0184;痛飲讀離騷¶
　　　九日諸友屏峯上方登髙得登字¶
天借重陽一日晴因過竹院逺尋僧翠屏晚對無人共¶
畫棟朝飛與客登旋摘菊花浮臘醖待分貝葉讀秋燈¶
餘生有暇須行樂漫向松岡嘆廢陵¶
　　　九日次程公明韻¶
風帘獵獵傍簷斜問酒來投野老家佳節已逢重九日¶
<pb:KR4d0447_WYG_005-4b>¶
東籬未見兩三花科頭坐石從吹帽拭眼㸔山似隔紗¶
七里岡前歸路闇月懸破鏡憶秦嘉¶
　　　追和陳去非宣和甲辰重九韻¶
世態炎凉不足憂吾生贏得日優游九日忽驚楓葉落¶
百年幾見菊花秋忘形詩酒新豐客滿目溪山古溧州¶
聞道市橋騎馬滑山公歸醉得無愁¶
　　　重陽見菊占冬晴上熟¶
滿城風日釀輕霜昨夜東籬菊盡黃正月自非添一閏¶
<pb:KR4d0447_WYG_005-5a>¶
此花安得及重陽新鴻逺到愁無信螃蠏中虚怕有芒¶
濁酒醒來聞吉語晴過冬至兆豐穰¶
　　　南仲以潘老句約賦¶
秋聲浩蕩夜凄凉却喜田家熟稻糧千里江湖隨薄宦¶
滿城風雨近重陽菊花漸拆青青蘂桂樹獨飄粟粟香¶
幸是催租人未至尊前聊為足成章¶
　　　十日與侯伯用謝元燾諸友汎菊得頭字¶
西風吹髪冷颼颼頼有多情帽褁頭九日已知成昨夜¶
<pb:KR4d0447_WYG_005-5b>¶
緑樽聊復集清流山房霜菊偏能耐客路雲萍故自浮¶
欲識嵗寒心皎潔一方月色十分秋¶
　　　和胡定甫(安/國)¶
幾年野水倚扁舟風雪塵埃暗綺裘齊魯青山恒北望¶
江湖白鳥共東流杜陵騎馬尋征路李白題詩遍酒樓¶
文學卑官何足説直須攬轡覔封侯¶
淡泊相逢古溧州世情客况兩悠悠腐儒都不通人事¶
冷椽何曽似宦㳺輕薄成風雖可畏亷勤律已每無愁¶
<pb:KR4d0447_WYG_005-6a>¶
他時重㑹西湖上把酒聨詩日自由¶
　　　和費廷玉¶
我昔南徐講席分知君肥遯白雲村草深能使芝蘭沒¶
木落方推竹栢尊試問上書投魏闕何如解組守衡門¶
西風吹醒槐安夢斜日悠悠半隱垣¶
笑人狗走鹿斯大卉父子𤓰畦手自耘不願青黃施斷木¶
且將蒼白㸔浮雲山巾聊友華陽鶴野飯時羮古澗芹¶
顯宦何如亷賈好茜巵千石鮆千斤(史記貨/殖傳)¶
<pb:KR4d0447_WYG_005-6b>¶
　　　和南仲見寄¶
儒冠誤我欲投簮抱膝聊為隴上吟故里未歸先入夢¶
新交雖好少知心清光湛湛溪中月遺跡沉沉瀬底金¶
聞道雪晴豐薺麥行㸔放犢滿桃林¶
我本西湖一散人偶來溪上濯烏巾波光緑映臺城柳¶
山色青回句曲春客舎相親那忍别交情到老願如新¶
江南天氣偏宜暖滿目東風起麴塵¶
　　　送程子方歸蜀¶
<pb:KR4d0447_WYG_005-7a>¶
薄葺田園溧澤邊鄉心常夢蜀山川梨花知幾逢寒食¶
麥飯誰能灑墓田矍鑠老翁輕客路扶攜稚子上江船¶
東還莫為親朋戀自古雲安有杜鵑¶
風雪飄蕭季子裘大江西泝過荆州渾家無計歸葱肆¶
嵗晚何人付麥舟長子應門寛後慮輕㠶入峽及春遊¶
明年歸趂梅花發共醉䲔僊舊酒樓¶
　　　又送程公禮侍父歸蜀用方萬里韻¶
逺從溧里上潼川渚宿岩棲約半年老子情懐原不淺¶
<pb:KR4d0447_WYG_005-7b>¶
扁舟風景浩無邊故鄉兵後幾人在明月秋中何處圓¶
母氏懸懸兄弟望順流及早理歸船¶
　　　和友人洮湖韻¶
落日洮湖自放舟詩筒特為寄交遊征夫獨寐難為夜¶
老我多愁不但秋清興何人聨石鼎虛名無夢到金甌¶
黃雞白酒田家樂止有躬耕願未酬¶
　　　呈王元亨僉事(無/妄)¶
三槐鬰鬰德之符喜向金淵識大儒早讀父書明體用¶
<pb:KR4d0447_WYG_005-8a>¶
夙將使指厲亷隅動搖山嶽威猶在收歛風霜寂似無¶
人道魯公來辨獄行看霖雨澤焦枯(時秋旱/祈雨)¶
　　　白海青¶
素禽敏疾出扶餘六翮雙拳膽氣麄海外天鵝能獨擊¶
雲間俊鶻敢齊驅&KR1143;身直上非無見戀主歸來不待呼¶
渭水鷹揚亦如此好將粉墨寫成圖¶
　　　秋晚齋居¶
君子堂西屋數間但能容膝敢求安悄無人迹如深井¶
<pb:KR4d0447_WYG_005-8b>¶
慣聽秋聲是冷官擊馬堦前慵夜秣種蔬墻下助朝餐¶
&KR0157;來書卷猶堪讀好共青燈了嵗寒¶
校官既與廟官同胡不移家在泮宫暮四朝三嫌有累¶
嵗糜月費愧無功致身館閣須公等曝背庭除任老翁¶
却喜北窓新植竹行㸔玉立向南風¶
乾坤身世一蘧廬南北東西總可居此去三年韓博士¶
向來四壁馬相如移文早遣僕徴米欹枕夜聽兒讀書¶
駕駟乗驄非我事不如醉兀小肩輿¶
<pb:KR4d0447_WYG_005-9a>¶
竒字生來識不多莫煩載酒日相過廊空儘有葉堪掃¶
門冷渾無雀可羅肯為功名虧道義常因課講費吟哦¶
苔荒茅屋歸期逺細雨簷花且醉歌¶
　　　和姜景星¶
瓦霜磚日合寒晴最愛幽忩逺市聲懶去著書追管葛¶
閑來讀易玩周程勞心未必能齊物寡欲才堪論養生¶
蓍久不神何用卜了知身世遯而亨¶
開遍梅花臘漸殘又傳新厯嵗更端書生愛日惟愁晚¶
<pb:KR4d0447_WYG_005-9b>¶
稚子敲氷不怕寒酒壓蟻篘醅可撥詩題蠟紙墨難乾¶
宦逰得似家居樂一枕三竿夢寐安¶
　　　和張輔之贈别(倚/)¶
夜雨溪頭泊客船簷花溝溜亦涓涓燈前詩酒留三宿¶
紙上功名付百年寒雁叫霜投木末晴雲扶日出山巔¶
欲歸苦被微官縛不得相從酌冷泉¶
　　　方竹杖¶
勁節稜稜瘦且堅形模界尺出天然山翁甚愛資扶老¶
<pb:KR4d0447_WYG_005-10a>¶
村衲無知誤削圓偏稱深衣同此矩漫誇長笛大如椽¶
有時閒為吟詩出徙倚中庭月一磚¶
　　　授時厯以丁未為一嵗¶
仇山村叟始生辰六袠平頭又見春檢&KR1318;今年交一歳¶
乗槎有日到三神文章翰墨聊從好富貴功名莫認真¶
且醉市橋新熟酒紅梅花揷白綸巾¶
一從妻子累心身役役勞勞春復春苦被長貧難擇禄¶
寧甘漸老不如人廣文冷坐非無飯張翰思歸豈為蓴¶
<pb:KR4d0447_WYG_005-10b>¶
莫問當初弧矢事祗今筆硯亦生塵¶
　　　秋懐和子野¶
霜紈如月勝呉紗彷彿蟾宫路未賖滌暑自宜斟瑞露¶
憑虚誰肯乞飛霞荒城蔓草生螢火古瀨西風起浪花¶
夢裏仇山歸未得竹籬茅屋趁溪斜¶
自笑酸寒老孟郊厭看俗事聚牛毛故鄉甚愛鱸魚美¶
冷掾何嫌馬骨髙少日宦情原淡泊涼風客鬢轉刀騷¶
荷衣槐笏徒拘束不似芒鞋白紵袍¶
<pb:KR4d0447_WYG_005-11a>¶
　　　陳明逺書塾與蔣平仲張伯成清話¶
霜晴泛渚狎輕鷗人物欣逢古太邱喬木故家猶昨日¶
寒花老圃正清秋尊開北海心先醉燭盡西忩話不休¶
笑我一身閒未得又隨新雨上歸舟¶
　　　送郭君賢使君赴建德任¶
天邊久下紫泥書日日東津望使車最愛小兒騎竹馬¶
也隨迓吏過桐廬良民吐氣心方快宿弊盤根力為鋤¶
祗恐聲名滿朝著春坊賔客又新除¶
<pb:KR4d0447_WYG_005-11b>¶
先朝日近侍明光步武駸駸政事堂玉宇承恩沾湛露¶
金淵遺愛托甘棠江山此去分風月門戸從來凛雪霜¶
虎兕梟狐宜歛迹丈夫原不畏豪强¶
　　　和呉東升¶
知君豹隱白雲村杖履春風忽過門獨立幸無妻子累¶
老成喜有典型存氷懸古樹花尤雋雪漲寒江水不渾¶
冷落十年燈火讀何時窓下約重温¶
　　　和子野郊居見寄¶
<pb:KR4d0447_WYG_005-12a>¶
知君標格眼前稀暫别令人入夢思鋏有可彈何必嘆¶
書如肯借本非癡且看平子歸田賦更和淵明述酒詩¶
我勸山中多種漆收功莫恨十年遲¶
論心握手到忘形性癖耽詩各瘦生美酒三升差可戀¶
良田二頃不如耕溪晴正熟眠鷗夢門静那驚吠犬聲¶
泉石煙霞能自樂棄予髙舉得無情¶
歸去來兮意趣長幽居逺隔水雲鄉花粘石几吟詩筆¶
風度溪房煑藥香把酒有時思太白下車何日見元方¶
<pb:KR4d0447_WYG_005-12b>¶
雲萍暫聚還分散可是先生鐵石腸¶
因子洮湖歸釣魚西湖我亦念吾廬途窮但覺知心少¶
性直由來料事疎愛把琴彈招隠操忍拈筆寫絶交書¶
人間喜怒須臾事暮四朝三任衆狙¶
　　　生日和洪山甫見贈韻(嵩/)¶
雪雲無罅霽無期勾引春光入泮池師道幸為文學掾¶
堯夫喜見太平時典衣沽酒從兒笑閉戸吟詩只子知¶
甚欲相隨强歌舞却憐多病覺衰遲¶
<pb:KR4d0447_WYG_005-13a>¶
　　　初冬郊行¶
喜聞潁弟與坡兄趁小春晴野外行獨樹荒村生處僻¶
落霞孤鶩去邊明豳風酒食歸田樂韶部塤箎打稻聲¶
從此廣文差飯足素餐秪愧老農耕¶
懶向南園拜石兄肯尋村叟傍溪行黃雲覆畝金穰熟¶
白露横江紅葉明彭澤歸來辭内景康衢撃壤曲中聲¶
一丁不識多牛者應笑書田事筆耕¶
　　　公退曝日¶
<pb:KR4d0447_WYG_005-13b>¶
公退無營懶讀書出門佳客費招呼閒搔短髪身將老¶
獨坐長簷曰未晡溪女賣魚隨市價村夫騎馬納官租¶
勞生役役知何益却笑今吾即故吾¶
　　　雪晴¶
臘尾春頭半月期寒欺人日雪銷遲纔升晴旭扶桑樹¶
便拂東風細栁枝和氣滿城真可掬豐年撃壤已先知¶
侏儒温飽皇天賜行續中和樂職詩¶
　　　至日用張伯舉韻¶
<pb:KR4d0447_WYG_005-14a>¶
博士無氊卧冷齋有朋喜自逺方來臘前一信春先到¶
隴首數枝梅已開少忍年荒須辟穀尚遲酒禁且衘盃¶
山中茅屋不歸去空想秋風暗緑苔¶
　　　至日懐羅國賔¶
官冷誰能送酒錢江鄉節物倍蕭然容顔一日老一日¶
人事一年經一年野僕竹輿侵曉出病妻布被抱愁眠¶
甘心歸隠青嵒下閒共殘農理廢田¶
羣隂剥盡一陽回霜日烘晴宿霧開閉戸讀書差自樂¶
<pb:KR4d0447_WYG_005-14b>¶
載肴問字莫須來榮枯易了觀芸草冷暖相忘付酒盃¶
得似山居酬應少晝長閒坐看寒梅¶
　　　潤州許使君寄餉新釀以流金牋為贄且供詩¶
　　　　藳¶
浮玉乗壺香似桂流金方絮滑如苔報投且致相思意¶
酬唱須尋應猝才(昔在上都唱/和皆不移刻)君喜旌幢開使府我貪¶
花竹作春臺明年凖擬游招隠莫放遮山繡幕來¶
　　　冬日小齋即事¶
<pb:KR4d0447_WYG_005-15a>¶
蘆葦周遭舊楮糊就中穴地砌磚爐儒酸官冷渾相稱¶
草卧氊眠本不拘窓外十分西日照簾間半㸃北風無¶
一瓶雪水煎茶熟清氣真能壓武夫¶
　　　君子堂小集¶
樂嵗欣逢節序新公堂稱兕集嘉賔衣冠尚想江東舊¶
芹藻初回泮水春無事聊為文字飲相看總是老成人¶
且須飽喫圭田飯朝市山林各致身¶
　　　嵗晏遷居¶
<pb:KR4d0447_WYG_005-15b>¶
借榻青安恰一年年窮何事復謀遷官閒空綰文章印¶
水淺難移書畫船稚子歡呼新入屋老夫嘆息早歸田¶
人生聚散如鳬雁極目江湖萬里天¶
　　　子野雪後寄和却寄廷玉¶
淵明白髪滿頭生肯賦閒情未老成自笑冷官租屋住¶
每因來使出郊迎横經空忝先生號解印仍呼處士名¶
惟有溪干隠君子知予的的願歸耕¶
琴書筆硯伴閒身斗室依然不覺貧野犬自來能吠雪¶
<pb:KR4d0447_WYG_005-16a>¶
土牛此去且迎春一氊輾轉衾無絮四壁凄凉甑有塵¶
昨夜東風先破凍江梅冷眼笑何人¶
平明跨馬晚方歸偃仰行窩早見幾餘子祗宜牀下卧¶
詩人頓覺眼中稀堂堂白璧埋黃壤冉冉緇塵染素衣¶
得酒便須開口笑雪畦紫芋勝秋肥¶
素琴掛壁已多時政爾難逢鍾子期腹有精神方學道¶
面無塵土始言詩山童隔壁沽村醖田叟登門送墓碑¶
小市饑氓争糴米青州太守可能知¶
<pb:KR4d0447_WYG_005-16b>¶
　　　至後¶
凭髙欲驗曉雲黃東際紅光見太陽便覺池芹春灔灔¶
俄驚簷竹晝琅琅君師百拜恩難報文史三冬志未償¶
吾道千鈞懸一縷願同繡線日添長¶
陽和昨夜到梅邊喜得春風一信傳同舍團欒齊賀嵗¶
異鄉飄泊又經年夢中歸路忘舟楫客裏生涯倚俸錢¶
紙帳布衾差穩睡不愁獨冷坐無氊¶
霜華如雪著烏巾染鬢粘鬚白未匀人羡久生趨老境¶
<pb:KR4d0447_WYG_005-17a>¶
日隨長至到新春投金瀨上能容我貢玉堂中自有人¶
溧酒清醇魚菜美不妨頻日宴嘉賔¶
了知五十九年非景薄崦嵫合見幾夜半雖當泉脉動¶
臘前未見雪花飛客程鴻雁駸駸老家養雞豚處處肥¶
千日及瓜今過半未知何日定言歸¶
　　　嵗窮早睡¶
驥尾流光不可追山中小草合知非臘餘四日春先到¶
官滿三年客早歸暗雨隨風茅屋漏荒城爭米燎盆稀¶
<pb:KR4d0447_WYG_005-17b>¶
明朝又赴公筵賀燈下醒眠懶解衣¶
　　　十一月十六日學宫對酒¶
客况冬晴足自寛招邀春意入毫端浮雲蔽日俄生暝¶
急雨隨風故作寒詩酒相尋忘爾汝古今難必是悲歡¶
茫茫山嶽蘧蘧夢不了梅花冷眼看¶
　　　衰年¶
衰年六十喜平頭微禄虚名老可羞自笑一生同蝜蝂¶
了知萬事等蜉蝣寡懽元亮須歸去老病相如已倦逰¶
<pb:KR4d0447_WYG_005-18a>¶
只憶西湖春漲緑柳邊雪外艤蘭舟¶
　　　送湯希賢晦庵書院山長¶
文公闕里女星源手澤遺書尚有傳精舍三年常作主¶
脩程千里若登仙青衫槐笏存家譜練帯花屏擁客船¶
故老或詢予出處為言索米向金淵¶
　　　與李孔言上舍談星命¶
辟雍人物已無多奈此江湖落拓何鶴表只宜歸井邑¶
雁程不必度關河詩書志氣存司馬言語功名付祝鮀¶
<pb:KR4d0447_WYG_005-18b>¶
炙輠談天非我事雨燈聊和醉時歌¶
　　　游士¶
游士登門索裹糧塵埃冉冉化衣裳老夫也自飯不飽¶
童子聊沽酒共嘗彼此身謀寧枉道古今樂事是歸鄉¶
家徒四壁侯千戸夢裏誰能較短長¶
　　　嵗除志喜¶
郊居守嵗若為情一嵗中間百事經建業長男方入拜¶
桐江小女又歸寧蒙頭被暖先髙卧婪尾盃空且獨醒¶
<pb:KR4d0447_WYG_005-19a>¶
席上梅花開勝雪寒香儘足慰飄零¶
　　　除夕前一日雪¶
江城臘盡漸春來三白呈祥不待催和氣已知隨處滿¶
梅花正用此時開寒香冷艶相吞吐月斧風斤巧剪裁¶
布絮寢衣烘未透爐邊酒熟且&KR0742;盃¶
　　　呈王直卿御史¶
金淵寳地閱金經朝夕追隨騘馬行激濁楊清真御史¶
即温聽厲老先生衣冠文物今無幾車笠交遊最有情¶
<pb:KR4d0447_WYG_005-19b>¶
早願明時相司馬他年洛社㑹耆英¶
